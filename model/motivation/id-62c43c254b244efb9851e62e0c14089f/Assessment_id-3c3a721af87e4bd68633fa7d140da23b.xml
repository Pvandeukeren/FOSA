<archimate:Assessment
    xmlns:archimate="http://www.archimatetool.com/archimate"
    name="13. Kwaliteitsborging: overleg met ouders"
    id="id-3c3a721af87e4bd68633fa7d140da23b"
    documentation="Ouders hebben er behoefte aan goed op de hoogte te worden gehouden van de ontwikkeling van hun kinderen. Initiatieven werken met een leerlingvolgsysteem, maar het is voor ouders niet altijd duidelijk hoe dit werkt. Bij sommige initiatieven vinden enkele ouders het lastig om zicht te krijgen op de vorderingen van hun kinderen. Zo worden op de Tienerschool Sneek geen toetsen afgenomen en het leerlingvolgsysteem is nog in ontwikkeling. Ouders vragen zich af: naar welke school kan mijn kind straks? Ze waarderen de focus op persoonlijke ontwikkeling, maar maken zich ook zorgen over de overstap naar het reguliere voortgezet onderwijs.&#xD;&#xA;&#xD;&#xA;Een andere zorg is de manier van werken in het reguliere voortgezet onderwijs. Een voorbeeld: op de LeerOnderneming krijgen onderwijsdeelnemers geen huiswerk, maar na de overstap naar het vo zal dat wel zo zijn. Zijn de onderwijsdeelnemers daarop voorbereid? In een enkel geval zijn er ook zorgen over de overgang tijdens het 10-14 onderwijs. Bij De Overstap zien ouders een verschil in de coaching tussen groep 7/8 en de eerste jaren van het vo. De overgang is minder soepel dan ze hadden gehoopt.&#xD;&#xA;&#xD;&#xA;Zolang de leraren en coaches de ouders informeren en duidelijk maken dat sommige zaken in ontwikkeling zijn, scheelt dat. Ouders zeggen er begrip voor te hebben dat niet alles in één keer lukt. “We zien het niet als iets dat fout gaat, maar als een leerproces,” zegt een vader over de begeleiding door de mentor op Spring High. Voor 10-15 Agora Groesbeek geldt hetzelfde. Ouders zien dat coaches soms nog zoekende zijn, bijvoorbeeld in het doseren van sturing en leerlingen vrij laten.&#xD;&#xA;&#xD;&#xA;(Een soepele overgang: Eindrapportage monitor 10-14 onderwijs. Oberon)&#xD;&#xA;"/>
